<!DOCTYPE html>
<html>
    <head>

    </head>
    <body>
        <div align="center">
            <h1 class="h1"> Tanobchilar </h1>
            <hr>
            <h3>
                    Bo‘ldi taajjub qiziq hangomalar, Arz etayin emdi yozib nomalar,    <br/>
                    Adl qulog’ila eshit holimi Zulm qilur, baski, menga zolimi,    <br/>
                    O‘n ikki oyda keladur bir tanob, O‘zgalara rohat-u menga azob.    <br/>
                    Sulton Ali Xo‘ja, Hakimjon ikav, Biri xotun, birisi bo‘ldi kuyav.  <br/>
                </p> 
                <p>
                    Ikkalasi bo‘ldi chunon ittifoq, Go‘yo xayol aylaki, (qilmay nifoq),<br/>   
                    Osh yesalar o‘rtada sarson ilik, Xo‘ja chirog’ yog’i, Hakimjon pilik. <br/> 
                    Bir-birisiga solishurlar o’run, Erta-yu kech o’pushib og’iz-burun.   <br/>
                    Sallalari boshlarida oq savat, Ko‘rpacha tagda hama vaqt uch qavat.  <br/>
                </p> 
                <p>
                    Birlari mo‘ltoninamo, hiylagar, Birlaridur kunda pix-u gavda xar.   <br/>
                    Og’izlari maqtanib o‘n besh qarish, Mayda suxan, ezma (churuk), zanchalish.  <br/> 
                    Qaysiki qishloqqa tushar otidin, Elni yig’ib, voqif etar zotidin.   <br/>
                    Derki: «Ko‘zungga hali kal jojaman, Maxdumi a’zamlik o‘zim Xo‘jaman.  <br/> 
                </p> 
                <p>
                    Bizga bobo hazrati Shohlig’ mazor, Muxlisimiz mardumi ahli diyor.   <br/>
                    Ham yana Erxubbi bo‘lodur tag’o, Ammamizning erlaridur Nurato.   <br/>
                    Bibi Ubayda bo‘ladur xolamiz, Goh kelur erdi kichik bolamiz.   <br/>
                    Xizr otamlarga burodar erur, Chimlig‘ azizlar menga dodar erur.   <br/>
                </p>
            </h3>
        </div>
    </body>
</html>
